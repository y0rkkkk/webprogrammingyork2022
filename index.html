<!DOCTYPE html>
<html lang="en">
<head>
    <meta charset="UTF-8">
    <title>Document</title>
    <style>
        body {
            margin: 0 auto;
            text-align: center;
            max-width: 1200px;
            font-size: 18px;
        }
    </style>
</head>
<body>
    <h1>Уряд не відмовився від ініціативи «єВідрядження» — Шмигаль</h1>
    <figure>
        <img src="photo.jpg" alt="Денис Шмигаль">
        <figcaption><em>Денис Шмигаль</em></figcaption>
    </figure>
    <p><strong>Кабмін</strong> не відмовився від впровадження послуги <strong>«єВідрядження»</strong> на порталі <strong>«Дія»</strong> та планує затвердити її після того, як Мінекономіки допрацює проєкт постанови. Про це повідомив премʼєр-міністр України <strong>Денис Шмигаль</strong> під час пресконференції <em>14</em> вересня.</p>
    <p>Мінекономіки має «дошліфувати» механізм та зробити його більш простим, зрозумілим та прийнятним для бізнесу.</p>
    <p><q>Переконаний що міністерство економіки знайде більш коректну формулу для того, щоб бізнес мав більше можливостей розвивати свій експорт</q>, — сказав Шмигаль.</p>
    <p>Нагадаємо, що постанова, яка має дозволити військовозобов’язаним чоловікам виїжджати за кордон у відрядження під заставу, <a href="https://dou.ua/lenta/news/travel-abroad-for-it-specialists-not-allowed/">не запрацювала <em>1</em> вересня</a>, тому що не була підписана прем’єр-міністром.</p>
    <p>Пропонований механізм виїзду айтівців за кордон передбачав низку умов і обмежень для ФОПів і компаній. Зокрема, йшлося про те, що виїхати в робочу поїздку можна терміном до семи днів. Отримати дозвіл на виїзд одночасно мали не більше як <em>10%</em> застрахованих спеціалістів компанії й при цьому не більше ніж десять людей одночасно. Крім того, спеціалісти мали подати податкову звітність, внести гарантований платіж у <em>200</em> тисяч гривень.</p>
    <p><a href="https://dou.ua/lenta/articles/why-it-specialists-cannot-go-abroad/">У цій статті ми розповідали</a>, чому <strong>«єВідрядження»</strong> й надалі залишається тільки в планах.</p>
    <a href="https://dou.ua/lenta/news/government-initiative-yevidryadzhennya/">Джерело</a>
</body>
</html>